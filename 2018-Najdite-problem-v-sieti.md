Mnoho z nás už niekedy riešilo problém so sieťou, či už že nás nechcelo pripojiť na nejakú sieť, alebo sme sa nevedeli dostať k nejakému serveru. Takéto problémy je zväčša zdĺhavé nachádzať, a preto sme pre Vás pripravili program, ktorý túto robotu oddrie za Vás. Tento článok je výhradne venovaný tomuto programu, ktorý sa hodí každému bežnému užívateľovi, no taktiež sa v ňom nájde nejeden skúsený sieťový technik.

## Ako to vzniklo?

Na začiatku by sme chceli podotknúť, že naša aplikácia vznikla ako súčasť výstupu našej študentskej práce v druhom trimestri programu _Študentské Trénerské Centrum_ (motiváciou nám boli kvalitné školenia o sieťach a Windows Serveroch). Táto aplikácia je aj preto zatiaľ vo vývojovej fáze, pričom si dávame veľký dôraz na to aby sme ju spravili dôkladne. Priebehom druhého až tretieho mesiaca tohto kalendárneho roku (2019) sem pridáme ďalší blog, ktorý Vás bude už informovať viac o vydaní našej aplikácie. Zatiaľ však k aplikácii majú prístup len naši programátori a testeri, ktorí sa ju snažia pre Vás spraviť čo najlepšiu, a nadšenci, ktorí sa nám rozhodnú pomôcť.

##  [![](http://blog.vzdelavameprebuducnost.sk/wp-content/uploads/2019/01/pic1.png)](http://blog.vzdelavameprebuducnost.sk/wp-content/uploads/2019/01/pic1.png)

## Čo náš program prináša?

Ako už bolo v úvode spomenuté, náš program Vám dokáže uľahčiť prácu pri hľadaní problémoch v sieti. Dokážeme v ňom vyriešiť jednoduché problémy, no ruku Vám podá aj pri zložitejších problémoch v ktorých sa bežný užívateľ bez skúsenosti s prácou na sieti stráca. Aktuálne Vám dokáže pomôcť s :

1.  _Zisťovaním dostupnosti servera_
2.  _Sledovaním stavu zariadení na internete_
3.  _Analýzou portov serverov na internete_

Samozrejme, aplikácia je zatiaľ vo vývoji a preto udávame len funkcionality ktoré sú už plne funkčné, avšak v dohľadnej dobe plánujeme pridať oveľa väčšie množstvo funkcií.

[![](http://blog.vzdelavameprebuducnost.sk/wp-content/uploads/2019/01/pic2.png)](http://blog.vzdelavameprebuducnost.sk/wp-content/uploads/2019/01/pic2.png)

## Chcete nám pomôcť?

Veríme, že medzi Vami sa nájdu aj zdatní programátori, ochotní sa podeliť o skúsenosti s nami mladšími a taktiež nám pomôcť s vývojom programu. Presne preto pre Vás na konci tohto článku zazdieľame link na vzdialené verejné úložisko GitHub s kompletným zdrojovým kódom aplikácie.  Samozrejme aj pre tých menej zdatnejších v programovaní máme niečo pripravené, a to že po vydaní našej aplikácie budeme pozorne počúvať a zhodnocovať Vaše skúsenosti, pripomienky a názory.

Zostaňte naladení na ďalšie články na našom blogu, kde sa dozviete ďalšie informácie o našom programe.

Odkaz na GitHub úložisko nájdete [tu](https://github.com/filip112b/SimpleNetworkScanner).
